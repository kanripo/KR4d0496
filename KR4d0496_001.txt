# -*- mode: mandoku-view -*-
#+TITLE: 范德機詩集
#+DATE: 2015-09-23 10:26:40
#+PROPERTY: JUAN 1

<md:KR4d0496_SBCK_001-1a>¶范徳機詩集七卷元范梈撰梈字亨
　　　　父一字徳機清江人以薦為左衞教授遷翰
　　　　林編修官出為嶺海亷訪使照磨厯轉江西
　　　　湖東後選充翰林應奉又改閩海道知事移
　　　　疾歸天厯二年授湖南嶺北道亷訪使經歴
<pb:KR4d0496_WYG_000-1b>
　　　　以母老未赴明年母喪竟以毁卒所著有燕
　　　　然稿東方稿豫章稿候官稿江夏稿百丈稿
　　　　凡十二卷此本七卷不知何人所併葉子竒
　　　　草木子載梈與危素同晚步得雨止修竹閒
　　　　(案諸本多訛閒為/間今據原本改正)流螢夜深至二句喜甚既
　　　　而曰語太幽殆類鬼作云云即今集中蒼山
　　　　感秋詩也其語清微妙逺為詩家所稱然梈
　　　　詩豪宕清遒兼擅諸勝實不專此一格閩書
<pb:KR4d0496_WYG_000-2a>
　　　　又載其為閩海道知事時以文繡局取良家
　　　　子為繡工作閩州歌述其事亷訪使遂奏革
　　　　其弊歌今亦載集中然其事可記其詩則語
　　　　頗近俗與沈作詰哀扇工歌僅相伯仲尤不
　　　　當以是槩梈也掲傒斯序其集曰虞伯生稱
　　　　徳機如唐臨晉帖終未逼真改評之曰范徳
　　　　機詩如秋空行雲晴雷卷雨縱横變化出入
　　　　無朕又如空山道者辟榖學仙瘦骨崚嶒神
<pb:KR4d0496_WYG_000-2b>
　　　　氣自若又如豪鷹掠野獨鶴叫羣四顧無人
　　　　一¶碧萬里云云傒斯之論雖務反虞集之評
　　　　未免形容過當然梈詩格實髙其機杼亦多
　　　　自運未嘗規規刻畫古人固未可以唐臨晉
　　　　帖一語據為定論¶矣乾隆四十六年九月恭
　　　　校上
　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　總　校　¶官(臣/)陸費　墀


<pb:KR4d0496_WYG_001-1a>
欽定四庫全書
　范德機詩集卷一　　　　　元　范梈　撰
　　五言古詩¶
　　　送張鍊師歸武當山¶
張君瀛洲人来作武當客始来武當時秪著謝公屐¶弟
子百數輩稍稍来服役誅茅立萬柱空中現金碧¶辛苦
三十年夜卧不側席以之律鬼神故亦如短墨¶元年踰
冬旱朱火燒四國野谷方焦熬六月畿甸赤¶朝廷亦不
<pb:KR4d0496_WYG_001-1b>
愛犧牲與圭璧僵巫暨憊史歌舞無消息<md:KR4d0496_SBCK_001-1b>¶君時待詔来
公卿初不識一朝傳天語問以濟旱䇿¶君云臣鄙愚造
化非所測隂陽有開閉此實智者責¶公卿復致辭物生
今孔棘已勅京兆尹取足輸粟帛¶此如解倒懸祀事惟
所擇君聞猶固譲心實内憂惕¶飛章白玉闕瀝膽殫悃
愊臣實才淺尠臣實學迮塞¶臣有一寸心願輔后皇德
后皇本愛民民今旱為厄¶或者罪有由皇亦重開釋祈
謝各有方呪禁各有式¶上堂薦明水下堂考金石夜分
<pb:KR4d0496_WYG_001-2a>
請命既昧爽大施設¶為壇東市門經紀法靈冊庭中𤣥
武旗飄飄墨黍黑¶君臨一揮手怒髮上霄直指揮東方
龍卷水東海側¶指揮西方龍卷水畧西極北南暨中央
各以方率職<md:KR4d0496_SBCK_001-2a>¶某日某甲子漏下五十刻我在壇上伺不
得忤區畫¶豐隆與飛亷列缺與霹靂汝將汝風馳汝遣
汝雷擊¶汝雲馮勿漓汝雨必三尺汝不從誓言不畏上
帝勅¶至期果響答動蕩十日澤常時人所難君若不以
力¶公卿奏天子是必有褒錫可以寵號名可以蕃服裼
<pb:KR4d0496_WYG_001-2b>
君曰天子聖卿從誠所格臣敢貪天功况在歸計廹¶昨
得山中書至自青溪宅向来百弟子遲歸在朝夕¶暾時
冬序半霜下木葉積明當課斬伐結構西岩壁¶山田晚
報熟芝术及採摘獮猿長如人夜夜盗柿栗¶隄防苟不
豫六氣盡蟊賊公家事既已私事容棄擲¶方知用世士
遺世等糠籺所過如虚空焉知去留迹<md:KR4d0496_SBCK_001-2b>¶我持一瓢酒欲
以贈逺色嵗暮不見君悵望空中翮¶
　　　奉同元學士以落月滿屋梁猶疑照顔色¶為韻
<pb:KR4d0496_WYG_001-3a>
　　　賦贈鄧提舉之官江浙一首¶
青天青如石星辰何磊落適見北斗髙忽復滯郊郭¶感
此流電驚行邁孰為樂况值杪春令清商動涼幕¶芳宴
候朋親驅車背河朔登髙望四野下田畢新穫¶於時不
同賞惆悵睇雲岳古人有云然末契重交託¶託契自有
初相晞在結髮請持交龍鏡比似空際月¶昔月三五盈
今夜三五缺月盈自有時傒君采薇蕨¶采薇陟崇岡空
筐不易滿季女懐朝饑日下光纂纂¶豈無機杼思十旬
<pb:KR4d0496_WYG_001-3b>
義一澣含凄就經緯意長絲緒短<md:KR4d0496_SBCK_001-3a>¶路逢相識親要入鮫
人館泣下仍成珠更苦哀歌緩¶緩歌浮雲停急歌流水
促水流亦有宗雲散復成族¶踽踽行路子離居振羣肅
㑹合寜無期載感時運速¶晨風懐菀林𤣥鳥辭華屋明
發念飛蓬秋聲浙江曲¶浙江名山水在昔最餘杭浩浩
海負區地絶川無梁¶執玉夸禹㑹帯甲宣吳疆慨彼仁
義都風俗殊興亡¶末代綴繁㑹周衢沸絲簧聞之虚廟
閟斷雨生蛩螿¶幸及九域一四民樂時康游歴須慎重
<pb:KR4d0496_WYG_001-4a>
勿用多殞傷¶矧兹握新命出布堯文章雖當日月逺足
昭雲漢光¶凄其金氣厲嘉實方斂藏楊栁卧枉浦蒹葭
委嚴霜¶物情各有歸我獨不得將仰視雲中鴈肅肅俱
南翔<md:KR4d0496_SBCK_001-3b>¶雲鴈鳴天中囬首顧齊州沙嶼重緜互竟復少遲
留¶欲知鳴鴈心黍稻非終謀視彼羣飛者矢心良不猶¶
不猶將謂何豈復不如兹明年擇勝蹈既徃無復疑¶譬
之騉蹄駒昂藏養雲姿下乘嵗百駕逸足誠歸誰¶伯樂
偶並世當受知者知長鳴待儔侣首路復安之¶所之在
<pb:KR4d0496_WYG_001-4b>
東南斷水列風嶠至人遺吏隱出處惠兼妙¶干莫居匣
中千年逸神耀一朝持入手未言心相照¶照之千里外
如在咫尺間明夜夢見君怡怡越河關¶惜去不須㬰念
来亦循環古時岐路人何用涕潸潸¶景岩草木斷虎豹
啼空山方氷先春水野飯維清灣¶買觴斫魚鮮甫謝金
鑾班此行竟遂媾亦慰親友顔<md:KR4d0496_SBCK_001-4a>¶天目掃煙岫日夕飛禽
還山中桂樹多庶為故人攀¶攀花貽逺道洵美道中軛
苦復無相忘報之雙白璧¶美人如芙蓉隔浦無相識舊
<pb:KR4d0496_WYG_001-5a>
交日以違新交當日得¶各自有殷勤初不在容色俯水
愧游鱗仰空慚飛翼¶眷言執手地嵗暮霜霰廹踟蹰復
踟蹰悽惻重悽惻¶
　　　寄謝周文學¶
周子雅孝友聲價動江隅有德斯有言新詩敷道腴¶示
余以詠嘆累日不知劬雅亡風亦衰賴爾亦區區¶與子
初識面青春滿洪都别来二十年王事勞馳驅¶山澤念
耆舊風塵揚鬢鬚焉知離憂中乃得此長娱¶公園橘柚
<pb:KR4d0496_WYG_001-5b>
寒驥鳴感修途發音詠隆施重見能来無<md:KR4d0496_SBCK_001-4b>¶　　　贈馮鍊師歸岳陽¶
王子吹笙侣精神如九秋暫攜碧山屐遨歗帝王州¶江
湖未識面寄語旋鳴騶夏雲逼幽澗春鳥啼芳洲¶行色
當及春景氣適惠柔眷眷將歸客勝日懐林丘¶何時謝
燕闕亦得西南游洞庭木葉下期爾岳陽樓¶
　　　贈學正洙扶櫬歸真定¶
朔風吹急水哀鴈繞天鳴送子川路逺浩蕩扶神旍¶少
<pb:KR4d0496_WYG_001-6a>
年挾髙藝求仕入皇京祖父通籍家蟬聫及弟兄¶奈何
抱長痛鞠此霜霰情伯氏江外居心殫慈母驚¶奉命持
衰来留連鎮陽城㑹言襄祔事各復東西行¶生飬死當
葬若為好爵嬰朂子泣血日寡言收視營<md:KR4d0496_SBCK_001-5a>¶尚愛千金軀
以保百代貞¶
　　　次韻古體二首¶
偶為淳樸語即有希夷風在世能勿忤聊以古爲同¶大
巧三代人所拙辨偽工曲哉末學士妄擬述作功¶至性
<pb:KR4d0496_WYG_001-6b>
苟能盡焉得推盛隆先師予狂狷盖憤失所中¶於時得
依歸敢嘆吾道窮¶
聖道缺已乆文不充其資自從夏殷来因革當從誰¶中
更鳴鳥聞載嘆德之衰寥寥大師樂復得存那猗¶大音
苟有託不必稽其辭設有盈樽酒日夕斟酌之¶樂杯當
在手自今不復疑胡為不復疑賢者當明知¶
　　　和胡掾<md:KR4d0496_SBCK_001-5b>¶三違江海春再見嵗將夕開軒觴㣲風忽近載陽節¶鳥
<pb:KR4d0496_WYG_001-7a>
鳴氣適和晨鵲亦稍集逮歡不猶今萬事已逾昔¶緬懐
命世士具為知所役翻知不賢名可足濟身䇿¶而我拙
自藏流動日月積逹觀良有餘仁者造其極¶播美明珠
篇時草當更碧¶
　　　貽孛述魯翀編修¶
悲風動日夜游子絶河山一别十年流四方幾時還¶憶
子旅江外過余撫林鬝曉色竹晻靄春容杏䦨珊¶陽坡
鳴赤鷄隂館来白鷴文義相剖析宴歌亦循環¶吳星逐
<pb:KR4d0496_WYG_001-7b>
夢變楚月帶愁彎自来燕薊中相望漢沔間¶初傳教下
郡或道約清灣起居雖未悉聲聞已難攀<md:KR4d0496_SBCK_001-6a>¶明聖御八極
震驚折羣奸登賢彌制斷進士嚴刋刪¶倒澤起游泳搜
空集翻□斯時麟見郊絶世驥在閑¶豈期脱布衣復得
聨朝班始疑迹異方卒見意俱閒¶惟此冰雪壺近當雲
霧關紀載竹帛藏潤色絲綸頒¶儲才藏地閟抽思刮天
慳固當讓俊逸焉得委疎頑¶物化豈堪玩仙栖庶可扳
寤寐在靈嶽傍徨愧塵寰¶碧草䝉澗沚青霞冠雲鬟長
<pb:KR4d0496_WYG_001-8a>
生願不負竟徃事無艱¶常聞羽人言頗落俗士頑早伐
九節杖倚之聼潺湲¶
　　　䝉恩供奉翰林未行改佐閩幕自豐城便¶道取
　　　疾繇撫過盱與郡守薩侯㑹約㝷麻¶源不果明
　　　日别盱<md:KR4d0496_SBCK_001-6b>¶暫逺雲霞觀却希山水音珠星聨極下璧月動江潯¶始
集寳氣亭復趨金晶岑馬飲樹連澗猿啼風滿林¶揚瀾
思汗漫睇嶺寫嶔崟輟棹更垂釣推書時弄琴¶石門生
<pb:KR4d0496_WYG_001-8b>
夕景麻源籠曉隂是邦遇賢守佳致契幽尋¶尊爼廹清
好絃歌彰古心郡中宜鳳集泓下或龍吟¶頗愧塵務逼
還為旅病侵一行混吏軌千載負國琛¶既徃事莫究於
兹念方深姑山如有意遂許一登臨¶
　　　上巳日文宣王廟陪祀畢歸西館作奉貽¶儒宫
　　　諸同志¶
禮殿肅春薦齋居清曙鐘斜街星斗轉阿閣霧煙重¶乆
去金華直暫依赤社封非才霑教育希世念遭逢<md:KR4d0496_SBCK_001-7a>¶文風
<pb:KR4d0496_WYG_001-9a>
洩洙泗治日舒黄農深恩曷效報彞典幸追蹤¶粲粲金
石列鏘鏘珂珮從飲福嬰多疾髙卧對千峯¶
　　　昨夜書懐將行且書且賦因成十二韻¶
鉅海截上國危星轉清旻去来抵二極俯仰適周晨¶徃
鶻無遺影潛魚有縱鱗勁風山葉碎濃露草根勻¶卓彼
趙李輩鬱為唐宋臣忤恩非棄置知命有髙屯¶妙句鏗
金石荒䑓蔓蒸薪憑髙重囬首懐古獨傷神¶記别玉堂
夜来尋丹竈春常恐學仙侣亦猶辟世民¶蓬莱雖異隖
<pb:KR4d0496_WYG_001-9b>
即此是通津¶
　　　上牛頭石望海¶
人謂此石險我言兹境佳日兼山氣動雷與浪聲偕<md:KR4d0496_SBCK_001-7b>¶平
浦煙浩𣺌髙林雨參差游魚依碧澗飛鳥却丹厓¶飲濁
逞孤坐乗危費亂排稍知舒磊磈初不近俳諧¶𤣥圃知
何許蓬莱在所懐將尋白雲侣髙處結茅齋¶
　　　重五日至西峽渡邂逅閩帥王侯盛稱山¶川之
　　　壯余謂可以為知矣亦復有賦渡¶近方山之
<pb:KR4d0496_WYG_001-10a>
　　　下¶
繋馬西峽間朝曦射厓赤城中見方山江上成亂石¶縁
流感重險攬勢得鉅敵不有歌詠懐徒困馳驟役¶因之
竊歔欷美哉此嘆息尊醑清屢注槃荔朱新摘¶紛龎異
方俗卓犖同門客去去無乆留薰風蕩南國¶
　　　送樵隠侍親之濟南<md:KR4d0496_SBCK_001-8a>¶春晚川陸静日髙風雨收斑衣随授節畫鼓送行舟¶未
知㑹面期寧識離思憂崇旌殿歸鴈柔櫓答鳴鷗¶逺去
<pb:KR4d0496_WYG_001-10b>
違四美幽尋考三周芰荷生歴下煙浪際吳頭¶設有来
魚使因之寄舊游¶
　　　西巖夜宿懷雷州幕府同僚¶
月出萬籟静岩宿紫煙深邂逅逢清景飄蕭澄素襟¶乆
辭蓬莱苑復憶嵩髙岑掃雪待白鵠凌霄看翠禽¶如何
較竒賞而此事幽尋雖負簡書畏還希金玉音¶涇暗泉
移澗風疎星滿林願持千里意空外寫瑶琴¶
　　　奉同陳應舉月夜齋宿玉堂有賦五首
<pb:KR4d0496_WYG_001-11a>
崇館肅𤣥閟虚扉敞彤碧詞林何蒼蒼國器皆奕奕<md:KR4d0496_SBCK_001-8b>¶顧
惟樸&KR0554;材謬忝文字役嘗僚負簡陋祇事深踧踖¶於焉
嚴明享况復在今夕¶
奉禮慙明信斂誠資宴歇風露洒九天星辰逼雙闕¶屏
聽非效聰規行殊改刖春容啓華蕚宵影動林樾¶思君
空中雲惠我席間月¶
幅員施廣圗輪魄昭晬像三后猶照臨萬代極瞻仰¶寳
之在禁宻本以肅靈爽豈伊呈苾芬遂爾通肸蠁¶洞洞
<pb:KR4d0496_WYG_001-11b>
乎其忠洋洋如在上¶
塞直慕南董良明憲䕫臯孰為非我事相命須其曹¶被
褐騫寒素奉璋參俊髦王戡載簡冊臣職放牲牢¶忠敬
道無二笑談誼彌髙<md:KR4d0496_SBCK_001-9a>¶燭暗曙鐘逺詩成春漏沉古苔見隱約幽檜響蕭森¶白
雪留寒色青雲延夙心在闕諒當補唯賢庶可欽¶願逐
西蟾影長栖丹鳳林¶
　　　袁州謁韓祠已宜春䑓晚眺
<pb:KR4d0496_WYG_001-12a>
乘月泛修渚凌晨訪崇臺層甍匝地起疊觀凌雲開¶時
須炎夏首斗柄從南廽四州翠巘出六合清風来¶王明
猶日月憲令若風雷惠澤緑郊樹陳蹤蒼澗苔¶鼓鐘代
寂寞輪軫路徘徊聞兹守郡者自昔何雄哉¶百鳥見孤
鳳衆星嚴三台吏負鈞石寄法已豪分該¶云胡答臨眺
逺揖謝英才¶
　　　八月十九日城東辟喧孤坐書懐<md:KR4d0496_SBCK_001-9b>¶始生值髙秋乆客感流年睠兹琳宇閟瞰彼滄海壖¶霧
<pb:KR4d0496_WYG_001-12b>
畜朝雨洩雲汎暑風還避人非絶俗淹病實妨賢¶昉膺
良辰㑹適使中情宣静能驅百慮生已慕孤鶱¶焚香禮
碧草種玉思藍田焉得青鳥使馳歸王母邉¶
　　　留贈黄明府¶
黄甫古傲吏而多清白心屈身試下位載道發清音¶洗
刷邑弊陋宣暢民滯淫荒村無吠犬秀隴有鳴禽¶淵明
不醉酒子賤自彈琴未必盡師古何曽暫渝今¶裁詩俯
碧澗煮藥玩虚岑清眠消白晝髙視抵黄金¶我本江海
<pb:KR4d0496_WYG_001-13a>
人常聫桑梓隂攜持粤山酒寤寐朔城砧¶鴻鵠嵗月晚
鯤鯨煙浪深還為異鄉别舉手一沾襟<md:KR4d0496_SBCK_001-10a>¶　　　繇海昏入武寧道中¶
登髙勢欲墜踰險心始領戒想適其恒經過何由騁¶洩
雲行崦杉雲落浥澗茗𤣥蟬振山凄皓鷺團沙整¶乆盼
歸舟近况懐垂釣永豈不畏巖程無因攬流景¶煙霞藴
至樂嵗月啓深省百丈有幽期眷兹心耿耿¶
　　　過梅尉祠下
<pb:KR4d0496_WYG_001-13b>
梅尉清萬古許令騰八埏能官不必髙髙者廼其賢¶真
材儲世用遺蜕或如蟬嘗疑説者謬何獨今不然¶斯人
井竈處往往在林泉還丹誠可學但恐難為傳¶
　　　七月初二夜洪州對月懐伯丈親舎¶
初秋公府肅明月到南軒開懐納清輝林影類溪園<md:KR4d0496_SBCK_001-10b>¶偶
得塵氣静萬籟此中存物生感氣機候蟲噪四垣¶心虚
無所入起坐復何言猶云不如鴈飛逝抵髙原¶
　　　和亷將軍邨居二章
<pb:KR4d0496_WYG_001-14a>
居止簡物競頗受嵗月侵誠願輸崑崙遐舉遺浮沉¶時
冬萬物斂野迥景載隂雉鳴穡在塲煙火邨巷深¶兒女
戲我前有酒聊自斟自斟何足貴得飲勝千金¶聖哲去
已逺六籍傳其心受生敢不愛發憤攄長吟¶
念世居難終忘世亦易度今旦庭樹落空明見飛雨¶沉
痾從誰解采草時自炷萬里無一歸願得妙者悟¶寥寥
宇宙間舎此復奚慕¶
　　　九日報熊敬輿<md:KR4d0496_SBCK_001-11a>¶
<pb:KR4d0496_WYG_001-14b>
羸疾卧江滸承恩慰髙秋木落隖渚净天朗氣暄柔¶便
了晨光中授我雙蝤蛑呼童敬薦之風味宜南州¶憶昔
客燕薊白雲從方舟於時見此物千錢三十頭¶打黄試
新羮爛醉天市樓一日食一百更為明旦謀¶三日困暴
下傳笑諸公侯此邦誠罕見初出愈難求¶矧當浮茰日
傾道俗如流厚價得兩螯持之比琳球¶物有少為貴感
事重綢繆奈何雷同者政復多優游¶欲折黄金花報君
向滄洲此花苦未發少待嵗寒酬
<pb:KR4d0496_WYG_001-15a>
　　　贈安西王提舉别¶
車聲何軋軋我去亦翩翩借問車中人幾時到秦川¶秦
疆數千里西與雲棧連行人秣過馬猿啼上青天<md:KR4d0496_SBCK_001-11b>¶長安
古帝州宅土腴不偏聞君答平昔宦游祇晏眠¶十齡渉
文史十五懐家氊二十學壮游五十綴朝聫¶奉常老掌
故今已二十年功業晚何就蕭蕭髪垂肩¶天子念逢掖
錫官頗静便紫衣綰墨綬此是車中縁¶飄飄上都門白
馬錦連乾舉案招青山孟光老猶賢¶大兒坐車軒小兒
<pb:KR4d0496_WYG_001-15b>
調馬鞭中兒又絶好國語荷珠圎¶旦夕俟君至買舎清
渭壖此皆足慰意日食官俸錢¶俸錢足養親親自有圭
田人生慕富貴富貴翻受憐¶不有鐘鼎食亦無膏火煎
前日三市事目擊心凛然¶當時氣凌人不得呵烏鳶觀
君浩蕩去萬事當棄捐¶孔子不西行及河軌再旋今君
渉河流西路方綿綿<md:KR4d0496_SBCK_001-12a>¶終南與嵩華是中多神仙仙掌出
浮雲上有三峯蓮¶真人玉拄杖掛在明月弦便當往從
之吸月升太𤣥¶金鼎交龍虎使我神貌堅奈何二三月
<pb:KR4d0496_WYG_001-16a>
百憂集離筵¶空花如錦機野色相交鮮楊栁亂愁思萬
條散青煙¶我不酌美酒敬讓故人先搥碎琥珀杯獨灑
春風前¶春風澹無言徒以别慮牽别亦無所慮所慮應
當宣¶願及相思時中腸鬱糾纒為吹雙紫燕銜書到君
邉¶矯矯蕭徴君珠具藏龍淵一别如列星随天夜移躔¶
鳳有五色瑞時下岐山巔請君問起居歸来定何年¶
　　　宿夏莊¶
隂晴知何如開户月滿地主家種長榆竟夕薰風至<md:KR4d0496_SBCK_001-12b>¶半
<pb:KR4d0496_WYG_001-16b>
生朝市蹤頗負山林意及兹登覽餘亦復纒世累¶棘籬
臨大道嘶馬駭童穉衆卧復離披躊躇獨無寐¶江山轉
寥落星斗亦連綴丈夫十載間豈獨鉛槧事¶
　　　夏日奉酬汪使君¶
浮雲無時停浮雲有時停停雲在何方乃值初雨星¶我
亦毒炎伏歡言酒盈瓶解帯斟酌之醉已萬慮輕¶飄飄
翼長風便欲東南征林壑盖青天上與霞霧争¶安得徑
至此念之觸中情使君新詩来陳義富且精¶私慙應渉
<pb:KR4d0496_WYG_001-17a>
淺如畜不充籝忘已量須進兹乃聖所營¶冰然内熱解
始識道非名¶
　　　贈方永叔徃教重慶路<md:KR4d0496_SBCK_001-13a>¶汲水得明月倒影上青天客行三十年未識蜀月圎¶中
宵夢巴蜀秣馬辭燕服成都雖云逺未到意已足¶逺意
不可期宿夕宛見之雲迷飛鳥道雨急卧龍祠¶干戈何
草草祇説渝州好旦得渝州官甘就渝州老¶渝州古雄
城彭君舊建旌至今江石上猶有古時名¶豪傑世已矣
<pb:KR4d0496_WYG_001-17b>
空城俯流水復有江東人来教渝州士¶方俟天機深大
雅托遺音沈潛萬夫敵脱略五湖心¶翩然别我往長揖
仙人掌疾風吹大旗落日明斜舫¶即此少相知相知無
限思巫山桂樹發折寄定何時¶
　　　冬至日¶
冬隂已解剥天運旋其初晨興理書䇿盼望周太虚<md:KR4d0496_SBCK_001-13b>¶纎
雲無凝停旭景亦已舒未知太史家偵言復何如¶古来
聖明世不必徴其餘和氣乃致祥斯語端不疎¶大田黍
<pb:KR4d0496_WYG_001-18a>
稻滋秋事在葘畬誓將理歸檝臨江卜吾廬¶
　　　天冠山¶
江東有天冠山翠鬱嵯峩浮嵐衍縣郭鳥啼若笙歌¶古
来有真人學仙雲岩阿丹成脱之去晞髪臨咸池¶年深
化為石石色切星河至今剛風吹梁柱不偏頗¶羽人室
其下厭見頂婆娑朝陽夏影縮秋月夜隂多¶吾欲勅五
丁掇之超滄波東掛扶桑枝此心諒匪他¶宏彼日月光
不可將如何天寒嵗又晏雲露滴煙蘿
<pb:KR4d0496_WYG_001-18b>
　　　送吳真人持詔寧親<md:KR4d0496_SBCK_001-14a>¶垂楊十二門旦旦羅鳴騶千騎萬騎中孰是違世儔¶美
哉吳夫子脱洒住丹丘氣涵羣象動思與萬物周¶天馬
出名駒逸態横九州自從下地走但飲星河流¶明月落
中江倒影射斗牛飄然持玉節去犯蒼山稠¶紫鳳把細
華逶迤仙岩陬遂經三茅岑已登閣峯頭¶還家拜封君
玉冊珊瑚鈎笑問逰子衣不獨五色優¶門縣朱雀旍坐
擁金明裘開筵浥芳醴炰觴進庶羞¶承顔開淑訓慰爾
<pb:KR4d0496_WYG_001-19a>
道路修爾歸奉天子萬嵗更千秋¶畨君大國夀賀老清
湖愁煙水三萬頃宫袍在扁舟¶荷花合古渡此處不夷
猶雲錦雙鴛鴦悠悠戲汀洲¶東風長年来揚我䦨檻幽
白馬絡金羈奈此甚盛休<md:KR4d0496_SBCK_001-14b>¶儂家閤峯下霞竹敷稻疇鶴
集偃松雪青雲互綢繆¶自從干戈餘川岳秋蕭䬒骨肉
倚四海風雲擾吟謳¶聞君復此去浩蕩懐今游罷酒黄
鸝鳴髙華艷城樓¶良辰難能别嘉㑹易為酬至樂夫子
行子行無滯留
<pb:KR4d0496_WYG_001-19b>
　　　贈掲景哲茂才别¶
司掲本楚官子孫以官氏掲陽漢建侯氏實出於史¶同
源而異流流各昧其源泛舟在中河安得窮崐崙¶驅馬
燕山市路逢子掲子為我述其先本自司掲始¶及乎盱
徙洪著與掲陽通以兹究其源瀕海而南東¶南東煙濤
惡將身犯蛟鰐逺拜故侯墳遺蹤尚如昨¶歸来見翰林
贈以雙南金集賢亦敬嘆髙文留賞音<md:KR4d0496_SBCK_001-15a>¶二公天下士子
亦庭階美胡不攬家氊黄朱耀閭里¶九萬扶揺風相看
<pb:KR4d0496_WYG_001-20a>
尚轉蓬髙樓有横笛送鴈上長空¶
　　　贈李端朝别¶
驅馬别舊故舟檝麗城隅欲復少欵叙子云不可須¶哀
笳激長雲羣飛滅霄衢孟冬猶温風鄉此川途迂¶賢良
䇿上第再命出南區沉沉大藩府勤事以馳趨¶幸接江
湖歡豈期流次殊一朝遂西東何以慰踟蹰¶髙霞映列
巘寕不眷名都解組翕清譽在徳由豐輸¶要當給餘用
初終保瑾瑜
<pb:KR4d0496_WYG_001-20b>
　　　散步還南軒¶
幸自塵鞅絶起游欲何之江逺夕氣澄開軒納新詩<md:KR4d0496_SBCK_001-15b>¶莎
鷄振陽砌蠨蛸結隂池珊珊修木静宛宛好風遲¶桃李
競秋園旋随時草萎寜不悦生植肅殺乃其宜¶於斯見
發育及深霜露思嵇康本達節竟受薄俗嗤¶快哉東方
生嘲唅得吾師¶
　　　市汊水驛候邑吏不至北亭書懐¶
端坐息萬慮於此道心存江沱歸鴈集楊栁落柴門¶刻
<pb:KR4d0496_WYG_001-21a>
符期邑吏日晏已成昏相望不百里曽莫思崩奔¶以為
公家須緩急義所敦嘗抱慢令戒空復嬰憂煩¶藩芊蹂
嘉蔬頗傷主者恩雖非四鄰物祛除奚討論¶小橋通北
亭澗涸青煙繁未明復来日暫得辟塵喧¶塵喧不足辟
班馬在丘樊逺想髙堂君逝将反中園<md:KR4d0496_SBCK_001-16a>¶　　　發富州¶
駑拙謬承乏廵游至兹邦登危始出幽歴覧見長江¶不
與夷曠㑹焉得壮心降力小而任重民憂正紛龎¶斯須
<pb:KR4d0496_WYG_001-21b>
舉隠慝頽俗何由扛初下豐水船爽氣夕浮牕¶柔櫓奏
長風中流鳴鶴雙景晏川色净岩際縣漁矼¶行止欽聖
則胡能守株椿¶
　　　寄劉掾¶
往與魏盧亘談君在直廬㑹時春月和省事重踟蹰¶聞
子大夫掾㢘隅乆猶初覊孤限馳驅不能枉尺書¶建康
古名都自昔帝王居陳迹今具在斯人定何如¶清吟足
度日羮飯可無魚勿論爵禄事於此自有餘<md:KR4d0496_SBCK_001-16b>¶廟堂議賢
<pb:KR4d0496_WYG_001-22a>
寳匵美常安舒峩峩惠文冠四海將誰譽¶
　　　嘉澤¶
嘉澤徧羣物山郭餘寒收日臨公館静聊足散優游¶古
松含晚秀春桂吐新柔樹聲鳥語和苔逕蚓行周¶念彼
農畝士生涯托巖幽雖無豈弟賢亦免曠鰥憂¶而我委
素業布衣以遨逰謬通金閨籍一志旅荒陬¶還歸吏鄉
部胡寜心不休深承采菲意終負伐檀羞¶庭闈邇江外
何時泝扁舟誰能違天命且復盡人謀
<pb:KR4d0496_WYG_001-22b>
　　　度澤過關山¶
單車度大澤有似游梁山初飛鴈鶩徒辱在葭葦間¶季
冬隂風盛雨霰紛珊珊念我離大府行役何時還<md:KR4d0496_SBCK_001-17a>¶朝臨
昌邑浦夕指鄱陽灣衝泥赴農村老屋夜不關¶然薪設
供帳風味猶百蠻蒸烘濕衣裳徒御相囘環¶極知道路
難尤念奔走艱傳餐逮明燭饑渇未容慳¶春和理稅駕
且以慰衰顔¶
　　　古干將
<pb:KR4d0496_WYG_001-23a>
畟畟古干將經世不再見豐城匣已空龍亦乆當變¶百
怪日夜出思爾一斷剸装佩美紛紛不爾真百鍊¶又恐
百怪飛翻著他人身麒麟或失所魍魎氣益神¶不如且
深藏慎勿干星辰我歌干將行庶為君子陳¶
　　　須句曲¶
朝望須句曲青桑被原野牛馬何茫茫盡在大堤下<md:KR4d0496_SBCK_001-17b>¶隄
髙容可隱河水隄上流年去復年来青蒲送行舟¶借問
行舟裏誰是囬鄉客燕趙與東吳憧憧競晨夕¶山中有
<pb:KR4d0496_WYG_001-23b>
老人白髮不可量自不縁年夀何因爾許長¶
　　　泝漳水有懐在京二三子¶
晨發宜姑渚迤邐泝黄流天清鉦鼓和檣櫓随川浮¶南
征卜利渉陽晷適三周野花明逺川時鳥詠芳洲¶麥苖
已含秀蘆笋亦吐柔一行被明命豈不職思憂¶時物已
具變未得吾行休眷眷二三子秉徳聿宣猶¶崈髙諒能
淑大業非人謀惡乎報終令庶以答山丘¶
　　　鵲来巢
<pb:KR4d0496_WYG_001-24a>
靈鵲空中至栖我庭樹枝樹髙不尋丈下有弄丸兒<md:KR4d0496_SBCK_001-18a>¶朝
騎庭樹拊暮仰樹巢窺寄巢欲生子值此將焉為¶是以
舎巢去拮据忍如遺青天覆上林何息非所宜¶物情非
有異念亦顧其危倘逢愛䕶者鵲有復来時¶鵲聲但報
喜説似主人知¶
　　　盧鴻¶
在昔有志士隐居嵩髙峰行義榘四海矯若人中龍¶天
子念治具詔書訪孤蹤既来亦竟往去就何從容¶架巖
<pb:KR4d0496_WYG_001-24b>
結茅堂虚砌蘼蕪封身雖草土間道為世所宗¶攀磴采
石華引手接雲松朗揖謝汚凟長嘯紫煙重¶不能諧聖
君豈徒愧萬鍾安得起斯人千載已相從¶
　　　和答楊茂才<md:KR4d0496_SBCK_001-18b>¶始我南山居與子共朝夕服事子尊君徳義藹宿昔¶焉
知二十載萬變如頃刻漁釣負平生浩蕩随所適¶進慙
負官義退愧尋幽迹而此山水間時勤問消息¶夜深欵
巖扄蘿月在屋翼清言溢前聞子學自有力¶世好將未
<pb:KR4d0496_WYG_001-25a>
忘相資庶有得¶
　　　春鴈¶
嗸嗸九春鴈整列向天端雖念洲渚幽已違霜雪寒¶羣
行旅陽土亦為稻粱難唼食曽未充知時詎能安¶衘蘆
領孤雛蕭蕭理羽翰明年還當賔勿興中路歎¶
　
　
　
<pb:KR4d0496_WYG_001-25b>
　
　
　
　
　
　
　
　范德機詩集卷一
