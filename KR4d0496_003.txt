# -*- mode: mandoku-view; -*-
#+TITLE: 范德機詩集
#+DATE: 2015-09-11 16:24:34.927280
#+PROPERTY: ID KR4d0496
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0485-003范德機詩集-卷第三.
<pb:KR4d0496_SBCK_003-1a>¶
范徳機詩集卷之三¶
　五言絶句¶
　　　　題張古老騎牛圖¶
細栁官橋路騎驢不用鞭先生誠有道此去亦千年¶
　　　　題竹樹圖¶
老樹半垂葉踈篁斜露根若無煙霧隔應見石西村¶
　　　　秋江¶
秌生洲渚静露下蒲荷晚忽憶釣魚時人家楚鄊逺¶
　　　　建昌小湖望廬阜二首¶
青雲覆疊巘白鳥度平湖釣嶼夜来雨山深知有无¶
<pb:KR4d0496_SBCK_003-1b>¶
我懐貞練士多在巖谷隂惟有髙林月長知望逺心¶
　　　　題二仙圖¶
明月萬山空溪橋暗路通不知何洞府終夕坐松風¶
　　　　絶句¶
障&KR1497;芙蓉競燈隨櫸栁移繁星臨逈野踈雨過髙池¶
江上打魚船有頭那无尾與卿相見時不望如魚水¶
鄊路西州是延平那向東片㠶儂㑹使秪是怕隨風¶
水清灘自急蕩槳直湏人勸卿休恨水多爲不知津¶
水如青銅鏡山色綠芙蓉中天明月上此處好相逢¶
　　　　㸔東亭新笋¶
問竹何年有親曽共歳寒昨傳新笋發扶杖繞林㸔¶
<pb:KR4d0496_SBCK_003-2a>¶
　　　　送别¶
爲君垂别淚更向楊花側斗酒問離鴻幾時歸故國¶
　　　　燭夜¶
燭影夜侵墻松桂成行列鼓絶草䖝鳴四山露華結¶
　　　　秋江圖¶
雲裏衡陽鴈網下武昌魚石門秋共逺江樹雨餘踈¶
　　　　芙蓉¶
芙蓉生石壁雲錦映青松那憶南州路歸船處處逢¶
　五言律詩¶
　　　　鄿州城下晩泊與土人語及西方事平有¶
　　　　喜而作¶
<pb:KR4d0496_SBCK_003-2b>¶
野闊秋無際天空夕始涼漁船下浦急畬火入雲長¶
洲逺懐鸚鵡山危指鳳凰戍人新歛甲垂老幸時康¶
　　　　黄州道中¶
迳轉山仍掩沙移圃自成蒹葭連水白楊栁䕃門清¶
无𣸪論餘事真堪了此生眼中陳仲子九鼎一豪輕¶
　　　　贈孫秀才¶
四海孫思邈雲礽𣸪盛名白駒空谷逺黄鶴大江明¶
子去何瀟洒人知盡老成特来容貴近次第取公卿¶
　　　　舎前龍骨樹¶
隝夷籬落見誰種此江津結榦多扵葉成隂逈不塵¶
取材因惡刾感事撫長身安淂艱難際相従作四鄰¶
<pb:KR4d0496_SBCK_003-3a>¶
　　　　百丈山中夜㘴聞謹思将還憶甲寅入南¶
　　　　中正此日也十二月二十三日六首¶
近得雷州信遥知弟姪来江山淹逺望天地保䟽材¶
鄊爲魚羮起今寕馬豆猜殘年有心事未定着寒灰¶
欲雪翻成雨何天恰吝情似緣春在近故與月争明¶
谷樹行行暝川雲冉冉䡖往年當此夕孤棹適南征¶
歳月嗟匏繫乾坤信梗浮蹉跎逐越鳥迂闊問呉牛¶
正道曽无弊旁觀各有由聖人如可起吾欲詰東周¶
飲谷驚風合空堦隊滔鳴燈昏時作暈漏逺不傳更¶
但得林間趣何湏谷口名是誰超物外不用計浮生¶
往備清華賦寕知濩落心槐街春日盛杏省午烟深¶
<pb:KR4d0496_SBCK_003-3b>¶
出試終何補還歸敢自任秪慙山澤吏空受二毛侵¶
客行身萬里家在地中分爵命優臣子江湖逺聖君¶
夜瞻龍鳳氣歲出乕狼群舊故無消息低囘瘴海雲¶
　　　　壬戌秋錄囚晩行寜州道中追錄¶
曉發髙平鎮前旌路未分小橋煙外過流水月中聞¶
乕豹宜多隱豺狼不可羣居人敵炎暑報有竹連雲¶
　　　　寄題嚴氏樊川别墅二首¶
先生天下士小飲郭東村甃水緣開迳楹山對掩門¶
土風寕近落川姓不離樊樽爼心雖間衣冠口已喧¶
亦欲西流去相尋素滻邉多因百年術少見一人傳¶
生事空芝术心期托蕙荃明當詢大藥畏子不論錢¶
<pb:KR4d0496_SBCK_003-4a>¶
　　　　数日䟦渉泥淖至北山始霽暮經鄱陽湖¶
川路遶長林歳竆千里心賈舟栖港迮樵火出迍深¶
欲雪應消瘴因風忽觧隂轉移足清景難受客愁侵¶
　　　　寄謝董簡卿¶
髙人北海下遂與世情踈悵望九霄鶴携持千里魚¶
風雲今迩只泉石後何如詔讀湏中宻無疑未見書¶
　　　　歩畦¶
白髮榮中将清晨歩菜畦秪言無所事寕𣸪有相携¶
日静聞禽語泥融散馬蹄讀書不觧俗猶自負幽栖¶
　　　　引兒灣晩泊¶
席壓波心正舟移岸脚斜夕陽明細霧秋樹擁荒葭¶
<pb:KR4d0496_SBCK_003-4b>¶
問道獨如夢懹京却勝家客愁不自整更苦暮啼鴉¶
　　　　秋雨寓舎酬畣夏編脩四首¶
亂竹通鄰舎脩梧限掖垣日長惟有雨秋半秪如昬¶
野色愁俱破河流畏更渾惟應好僚友孤寂義弥敦¶
左丞京下宅大半貯蛩螀容曵栖烏地披争卧鹿塲¶
幾時衣定暑昨夜酒生涼太息時人語依稀不可㽵¶
平生談笑口未是向人慳直以朋友内難為伯仲間¶
陳君元下榻賀老自懐山見謂前脩事因之一破顔¶
倚巖推許遜負水揖文簫萬里初鄰並長年此寂寥¶
不要麟閣畵虚累鶴書招同是西江客君當結夢樵¶
　　　　九月十四日過𬗋極宫㷱道人房¶
<pb:KR4d0496_SBCK_003-5a>¶
曾軒俯江竹歌枕對連山雨止烟霧集洲囘鷗鷺閑¶
𬗋霄行有逕白日户無関但見空中侣飄飄不可攀¶
　　　　九日諸生携酒至城東㸔菊¶
楚楚臨堦菊重陽特地開慰人良有意報汝愧無才¶
巷杵聞雞發鄰觴送蠏来采英吾欲寄悵望倚江臺¶
　　　　閱除目仲渊宣慰傳之㢘副俱出山南暑¶
　　　　夕有懐無由傾倒¶
舎下初秋至明月出雲端清輝延細竹爽氣集幽蘭¶
江漢不容越方舟逝良難瑶琴誰起坐中宵為我弹¶
　　　　題山居圖¶
平湖含白水㫁㟁見青林籬落初秋氣雲山向夕隂¶
<pb:KR4d0496_SBCK_003-5b>¶
飬閒秪用拙避俗更懐深為問舟中客何如澤畔吟¶
　　　　社前七日作¶
乆旱春始雪社寒猶未妨沈沈鶯待木語語燕歸梁¶
静想親交絶儀求旅處臧以身觀萬物應繫末輝光¶
　　　　奉訊浦編脩¶
聞君踐馬厄詩賦日應多但倚文為命焉知病是魔¶
蒲萄深巷雨菡蓞逺湖波未始無相憶經過奈礼何¶
　　　　送譚殷卿歸徽州¶
送君從此發何日到徽城以是夕螢亂况堪秋鷹鳴¶
行藏無定策仕飬最關情見誦覃懐守名家舊有聲¶
　　　　題贈李右丞¶
<pb:KR4d0496_SBCK_003-6a>¶
恂恂李右轄行義古人期緩急倉公傳勤勞衞母詩¶
滄波大地轉白首老天知莫寫青田鶴鳴臯重我思¶
　　　　晩過孔奉常舎下¶
滄江一萬里書信近如何向暮客懐薄及秋鄊夢多¶
故人相慰藉並舎数經過但願長無事彤庭持珮珂¶
　　　　悼逺用友人韻¶
采江莫采蘋思食莫思蓴間歳曽為客經時獨夢人¶
林園花動夕帷帳草㽞春萬里燕山路空懐涕泗頻¶
　　　　酬孔太祝¶
蘓郎懐印綬不計弊貂裘一去青山下三年白露秋¶
関心悲地隔渉患見天㳺笳管深無那㸔而動戍楼¶
<pb:KR4d0496_SBCK_003-6b>¶
　　　　贈别朱生為南海醫敎得問字¶
拜命辭中闕鳴簫下南郡天晴木葉空江暖梅香近¶
觧鐸風成陣開堂月生暈欲酹扶胥碑移船定相問¶
　　　　贈别李敎授亭赴五羊先往餘饒覲省¶
行色動西風鄊心去住同諸生五領外之子大江東¶
且羡還家鶴無愁度海鴻若逢天上使書記莫匆匆¶
　　　　贈别徐敎授之欽州二首¶
徐子雅好易白頭来上京如何懐逺檄竟往敎專城¶
山近煙霞宻江澄瘴癘清朋㳺政事少况在仰脩名¶
冉冉嵗月莫悠悠関塞長歌鐘凝旅宴舞袖拂征艎¶
到日梅花亂来春蕙草芳南金自昔重寄贈可能忘¶
<pb:KR4d0496_SBCK_003-7a>¶
　　　　移居東城¶
移居古城裔桑竹似村墟已謂丹霞近無嫌白日䟽¶
天晴時見鶴池淺尚通魚頼有知心者過門亦下車¶
　　　　十二月五日雪畣傅淵道¶
薊門臘月雪初似楚南寒秪恱年光盛寜愁旅宿单¶
濡毫思謝眺掩户憶袁安昨暮瀛洲暑應當䇿馬㸔¶
　　　　王繼學晩過舎下翌日惠詩两章用韻畣貺¶
平生病太史淺陋愧曺邦自足封函谷聊湏壘受降¶
黄鍾和知寡白璧動成㕠天外誰招得清風滿入窗¶
客居惟所適不是逺時人聞喜池臺僻来依第宅新¶
月涵鍾警夕風引醸生春頗得過従樂相㸔莫厭頻¶
<pb:KR4d0496_SBCK_003-7b>¶
　　　　和二章已而徵者適至戯用韻為再疊云¶
乆客嵗云暮悠悠念異邦病因詩蹔愈愁為酒先降¶
屋隱踈篁半城依老樹㕠晨朝有好鳥命我隔東窗¶
頗恠君家使徵求太廹人従知心匠苦况復物華新¶
輟夢天開夜思歸水墅春縦無青玉案寄贈莫辭頻¶
　　　　用韻報李宗明¶
李侯持重噐隐若一䧺邦敵至嬰城守威行走傳降¶
薫絃湏知五古劍肯埋㕠見說研朱地車聲繞碧窗¶
古来輦轂下不畜隱淪人况有龍門舊寕無獸錦新¶
江山政如畫松柏自宜春可是東城曲過從歩屧頻¶
　　　　送張月梅¶
<pb:KR4d0496_SBCK_003-8a>¶
臥病空山裏君来起素秋叩門驚逺字扶杖揖清流¶
潦倒炊梁客従雍樹橘侯偶同螢夜語行李又何州¶
　　　　三月二十三日雨中示諸生¶
後園僧寺裏聞有蜀葵花好趂今朝雨移来向我家¶
編籬雖待菊引蔓盍藏瓜總在經營力秋成莫浪誇¶
　　　　贈别李太祝還廣平省親¶
六祝周遺禮千官漢盛儀聲名無此達少壮任君為¶
孤戍程雖廹萱堂拜恐遲都門四月别愁殺萬黄鸝¶
　　　　贈畣呉二奉禮¶
新詩走風雨感謝老兵来薬圃昏長樹柴門静古荅¶
妬晴鳩狎喚怯冷燕頻囘觧說銷愁事何由㫁酒杯¶
<pb:KR4d0496_SBCK_003-8b>¶
　　　　登南城楼¶
楼倚晴空外登臨延賞心微風孤鴈過落日萬蝉吟¶
客路侵齊樹鄊愁接楚砧爲詢宫外筑流水佀哀琴¶
　　　　寒食後百丈山夜坐¶
已新寒食火更近暮天鍾花片随風減柴扉帯月重¶
以閒酬宦逹将病抵心慵本不従畊稼臨江愧老農¶
　　　　月出¶
清楓起夕隂明月出髙岑達識衰榮理深齊去住心¶
夏䖝先振砌昏鶴未休林不有詢竒字應誰載酒尋¶
　　　　山夀生日¶
見爾開三嵗堪余謝一官常憐爲子重更念報君難¶
<pb:KR4d0496_SBCK_003-9a>¶
曷日勝裘馬于天學鳳鸞終當慰老眼空闊萬人㸔¶
　　　　九月二十八日濟上作¶
昨日立冬雨内河中夜雷晨興猶未定震懼忽如摧¶
衰栁並寒在早梅何處開飢年方禁醸不飲稱無才¶
　　　　快閣延望¶
快閣延江望清尊息坐弹風鷄猶戒曙雪鴈每辭寒¶
莫使晨歌廢聊思飽食安百年㑹有故終不愧儒冠¶
　　　　題秋山圖¶
我愛秋景好自緣秋氣清江空石露骨木落風无聲¶
偶向畫中見猶如雲外行秪疑豺與乕無地淂縦横¶
　　　　正月三日大雪¶
<pb:KR4d0496_SBCK_003-9b>¶
大雪生何處飛来應早春清寒微著物光霽亦宜人¶
日月㕠吟鬢乾坤獨病身濁醪差可近秪為有天真¶
　　　　康大監善慶堂¶
大府聲名舊京華有此堂棟梁深盡制花竹净分行¶
世美尤當濟身名賴必揚自公常退食把易細焚香¶
　　　　九日和危太樸見貽¶
年年江海上飲菊對重陽又𣸪兹辰至都無少日狂¶
遥峰栖户碧敗葉擁池黄只有長生事于今墮渺茫¶
　　　　九日簡危太樸¶
疾風吹細雨忽忽過隂厓乆喜江山静新増節序佳¶
秋聲連逈野㝠色起髙齋自得論文侣中年有好懐¶
<pb:KR4d0496_SBCK_003-10a>¶
　　　　夏夜登後亭¶
縣酌羣山置亭因古堞安幸无多檢校扵以小盤桓¶
潦倒淵明醸凄凉子賤弹杖藜聴夜鶴世慮苦無端¶
　　　　湖上値雪¶
農事傷下澤官曺限竆年﨑嶇盡所歴繾綣何由宣¶
牕明變松雪室冷延山烟少歲守恬淡未敢輕棄捐¶
　　　　貴州¶
離思乆不惬幽情晩旋添天宜明月獨山與宿雲兼¶
蛩語通支柱蛛絲映卷簾若無光霽在何以破朱炎¶
　　　　發横浦之永淳縣¶
急槳開唇漲孤尊已夕陽木光排峽静洲勢背城長¶
<pb:KR4d0496_SBCK_003-10b>¶
太史才無敵将軍義不忘感傷今歲月淹泊愧滄浪¶
　　　　寄劉傅之¶
故人去南海已度百花時萬事湏重到孤舟何太遟¶
雲迷帝子渚月過伏波祠幕府文書省来湏慰我思¶
　　　　晩至沙塘¶
風雨病婁渉煙山知幾重平湖畨近服大邑艾遺封¶
受粟常慙吏㸔花正閔農周原巳遍度明旦𣸪何従¶
　　　　三月十一日遣家人還舎奉侍值雨十四¶
　　　　日値晴作¶
具船聞觧䌫想象係朝昏到日初收雨沿流定達邨¶
初生南澗藻好近北堂萱載感飄零意清江是故園¶
<pb:KR4d0496_SBCK_003-11a>¶
　　　　古木¶
誰擘蒼煙破依稀露老龍偶違風雨㑹遂感雪霜蹤¶
飛動関元氣沉潜見物宗何階韋偃伎千嵗此相&KR1134;¶
　　　　贈别韓徳卿歸安西因候䔥司成¶
十年関隴道文學老貂裘乆别重相見相㸔更自愁¶
早膺朱紱寵蹔為白雲㽞寄謝蕭夫子巖栖向幾秋¶
　　　　寄宿維揚驛寄懐王儀伯¶
水墅見明月適隨歸棹圎故人在郡國今夜隔風煙¶
何曰徵河内常時誦頴川經過因念此書信賴流傳¶
　　　　題靖節徵士歸来圖¶
維公楚𣏌梓作令晋衣冠得志但恐暮濟時非所難¶
<pb:KR4d0496_SBCK_003-11b>¶
古今絃韻寡嵗月酒杯寛渺渺山中去深深畫裏㸔¶
　　　　題呉生雨吟圖還寄清江皮野¶
江雨四時昏故人家逺邨如何一見面還又两忘言¶
老樹經蛟淚空花㫁鴈魂由来前日畫妙手出呉門¶
　　　　東齋秋雨後花藥具有生意¶
田園雖尚逺未肯効凄凉藥就篱成蔓花因逕作行¶
豈惟延晩趣自足信年芳頗敬鄰人婦駈雞不過墻¶
　　　　病中¶
世故只如此予生今若何不憂新食少但喜好詩多¶
野鶴来濠上山猿落澗阿平時朝夕者經嵗不吾過¶
　　　　哀文集賢時奉使南海道弃¶
<pb:KR4d0496_SBCK_003-12a>¶
瘴海距天関道踰千萬山空傳靈雨送不見使星還¶
旌斾青楓暗樓臺白水間郡人唯我最逺客泪潺潺¶
　　　　贈葛推官¶
五罰從容至羣生阨塞多但无為已甚勿問達如何¶
早讀于公戒終傳召父歌故人風雨節為我数經過¶
　　　　張别駕山居産玉芝¶
髙秋别駕宅異草吐竒芬為爾掇白雪服之乗𬗋雲¶
但恐仙靈物長遮乕豹羣待棄人間事先報赤松君¶
　　　　贈别李仝¶
士以才名重君猶梗㮣先間關百年道浩蕩九春天¶
不為歌弹鋏還尋與酒錢古来自如此相問澗西田¶
<pb:KR4d0496_SBCK_003-12b>¶
　　　　奉寄髙郵李使君¶
題詩報使君春逺楚江濆剰水黿鼉窟低空鴈䳱羣¶
朱旛臨野日翠袖繞山雲早晩金鸞召風流許細分¶
　　　　晩興¶
古寺山重掩平田縣對門鷓鴣藏白晝蟋蟀破黄昏¶
貝賈多通市藷偷毎近村&KR0907;勤省風俗慷慨動心魂¶
　　　　澄邁縣有蘓内翰所題通潮閣在海上¶
候舘駐征騎西風獨夜清開門聞葉落倚杖㸔潮生¶
有礼齊蠻俗無歌學楚聲凄凉蘓季子行處足髙名¶
　　　　将行值暴漲¶
雨後巒山漲来從五指原風橋初没馬到縣已侵門¶
<pb:KR4d0496_SBCK_003-13a>¶
甚欲乗槎去還思棄佩言輕身犯南斗信有北溟鯤¶
　　　　詠荔子¶
思歸江路永荔子幾時丹秪念違親乆何愁待爾難¶
園林有專美霜雪莫㽞寒記淂珠厓道長吟立馬㸔¶
　　　　細雨¶
細雨沾牆竹䡖風彂檻桃幕分流水静楼抗逺山髙¶
但長琴書癖寕知案櫝勞趋朝未覺懶興味属吾曺¶
　　　　和謝梁内舎過訪¶
承聞招隱處獨占萬山清乍見心如醉多憂眼遽明¶
薦遺唐四岳道付魯諸生欲理尋幽事唯妨夜鶴鳴¶
　　　　河口¶
<pb:KR4d0496_SBCK_003-13b>¶
神女大河口逸人隂洞中船鳴谷雨浪門掩荔枝風¶
鶴&KR1295;行相背烏鵶宿自同為扵百年内試問鹿皮翁¶
　　　　晨至西郭池亭見新荷有感時物而作¶
虗亭結構美驛路帯垣斜山薌含晚翠池響集春蛙¶
官荷已偃葢僧𬞞欲架花俛仰賔従役孰與測幽遐¶
　　　　三山對月懐山夀¶
豫章千里月漸觧向天髙安淂山兒惠能知海客勞¶
榕城咽韻皷竹舘浄香醪何日書惟下清輝暎鳳毛¶
　　　　晩上南山觀焼¶
渡口向寥閴夕暉生翠屏隨風初繞電翳霧忽如星¶
鳥獸蒸宜遯柴荆照不逈閩都春始過雨洗合重青¶
<pb:KR4d0496_SBCK_003-14a>¶
　　　　庭草¶
為爱庭中草經春坐不除澄心皆浄域履道即安居¶
海氣含楼閣年光映簿書昔人傷廢事作吏竟何如¶
　　　　昨㳺¶
昨㳺居士澗春入羽人&KR0588;面面山相引年年水自流¶
乾坤㕠蠟屐江海一漁舟知我能来否啼鶯去𣸪㽞¶
　　　　雪觀雨後對薜老峰¶
髙閣飛雨過新涼連海隅竹溪魚板集松寺鶴巢孤¶
吏隠非兼得登臨適自娯盛名蘓季子猶是老征夫¶
　　　　京下思歸¶
黄落薊門秋飄飄在逺㳺不眠聞戍鼓多病憶歸舟¶
<pb:KR4d0496_SBCK_003-14b>¶
甘雨從昏過繁星逹曙流鄊逢徐孺子萬口薄南州¶
　　　　延平西峽¶
巨浪劈山傾孤舟與浪争逆飛天地肅㨗出鬼神驚¶
至險追前載終身願太平不然忠孝理值此各何情¶
　　　　次韻曽五判官¶
磊落将軍石周㳺太史遷世人寕見爾我輩故超然¶
膽急投豺地神銷過鵠天秪今誰可語壮志必同年¶
　　　　贈顛叟僧别二首¶
問子家何在名山越樹春来㳺萬里道去作五臺賔¶
乞食寕忘祿行歌若有神曽逢陸脩静招入社中人¶
未是真顛者能顛故有餘試㽞呉郡草為報揭陽書¶
<pb:KR4d0496_SBCK_003-15a>¶
帯日辭銅馬投雲聴木魚南歸定何日白象守林廬¶
　　　　送施處士還東溪¶
東溪子故物歸去一身輕樹曉雛鶯㘴沙晴乳鹿行¶
乗舟不盡興罷釣忽忘名憶我南山下䕷蕪繞舎生¶
　　　　期出東郊不果却率便河閘橋詣張道人¶
　　　　菴尋故舊作¶
却欲東郊去還尋北渚来江翻垂木動風過襍花廻¶
馗道迷朱轂虚空見𬗋臺世氛渾不奈憶得是蓬萊¶
　　　　閱友人壁間詠有懐舊㳺¶
謾說經行處雲邉第二春石林投倦客畫璧跋髙人¶
迹與風鵬轉心兼野鶴親平生許玄度自比白頭新¶
<pb:KR4d0496_SBCK_003-15b>¶
　　　　和李溉之園居集詠八首¶
書劍上青霄鄊関雨雪遥年華侵水竹客思堕山苗¶
㑹想商巖綺将従鄭里橋文辭誠小伎秪比俗情饒¶
豈是幽棲地飛騰亦未量城根分䑕壌池面合魚梁¶
名乆喧郎署歌時感女桑畏卿音調苦疇𣸪貴相忘¶
圃色依簾障天光切户庭草生連夜雨花落滿池星¶
未遂翔寥廓真堪託晦㝠逢時湏𬗋燕得意拂青萍¶
亦欲依家耳衡門斗極邉鄊心徵化鶴宦迳貼飛鳶¶
白日抛書送青山拂檻延風流自無已憶上五湖船¶
都無京國意滿眼舊生涯壁隐硿硐木氊蒙婀娜花¶
善鄰垣故闢爱客酒能賖皦皦荒途子音期只爾遐¶
<pb:KR4d0496_SBCK_003-16a>¶
偶從畊鑿事便有古人風井㵼千畦碧林然獨杏紅¶
世情何近逺宦秩自卑崇任道流行意雩壇或與同¶
磊落人間士名成定不虚願陳元有策交薦可無書¶
莫遣従師苦因将作吏䟽吾徒豈念此愧盡馬相如¶
丹柰花初結朱櫻子半成寖興因物變筋力與年増¶
燕拂承塵去蜂隨曵杖行玉泉幾千仭好在翠如傾¶
　　　　重過太傅忠憲王園林¶
一代王章寵于今勝地非野池花自發春日燕争飛¶
坐送笙歌宻衙迎劍佩稀頗榮逰子騎脩景澹忘歸¶
　　　　登覺山寺¶
逺見浮圖頂逡巡及寺門此行如有待何地更无喧¶
<pb:KR4d0496_SBCK_003-16b>¶
山背斜陽惡泉侵落葉渾沈沈委臺殿多是賜金旛¶
　　　種瓠二首¶
　　　　或言種瓠蔓長必剪其標乃實予齋所種¶
　　　　因樹爲架蔓緣不已果多虚花欲去之慮¶
　　　　傷其凌霄之意因賦五言爲之觧嘲云¶
豈是階庭物支離亦自竒已殊凢草蔓綴得好花枝¶
帯雨寕無實凌霄必有爲啾啾羣鳥雀従汝踏多時¶
　　　　秋後瓠果成一實輪囷可爱余嘉其晩成¶
　　　　而不羣畣賦云¶
嘉瓠吾所爱孤髙更可人不虚種植意終繫發生神¶
有葉誠藏用無容豈識真明年應見汝衆子亦輪囷¶
<pb:KR4d0496_SBCK_003-17a>¶
　　　　六月菊¶
蕭然故可爱况在五侯家未到三秋節先開萬點花¶
風霜寕未熟嵗月自云賖慙愧青松榦昻藏照島沙¶
　　　　戯簡孔太祝¶
人間最好日秪在菊花前頗怪来今雨相㸔語後天¶
門階銷俗客冠佩切飛仙願約秋風住長年泛酒船¶
　　　　送劉脩撰赴湖南提學任¶
乆淹詞舘寄新奉璽書還白髮臨漳水青雲動楚山¶
文称一道重政類百司閑設有湘南騎因之觧别顔¶
　　　　寄李彦謙御¶
古燕城下路栁樹落西枝毎到重来處長憐欲别時¶
<pb:KR4d0496_SBCK_003-17b>¶
鶻飛平照急鷗集逺烟遲此去秦州什應湏寄我知¶
　　　　寒齋對雨書懐¶
冬煖乆不雪天分雨破顔依稀才洒户慘淡欲連山¶
垣屋重重宻壺尊獨獨慳焉知魏闕士隱與吏相関¶
　　　　客至¶
客至冠纓好殊非舊友生曉晴霜太重冬煖日偏明¶
覺我肌膚弱興言感慨并子雲工賦述切莫論公卿¶
　　　　詠梅和陳城南¶
我亦呉頭客年年念逺梅孤根元自植冷蕋為誰開¶
因覩城南詠深思嶺表来北人盆裏㸔應不近蒼苔¶
　　　　守嵗詠懐次韻¶
<pb:KR4d0496_SBCK_003-18a>¶
大年在今夕旅爵記前除時序無閑事江湖少定居¶
燭花分坐委漏箭落城踈底𣸪竆廬嘆人生各有初¶
　　　　送貢仲寔還江西¶
送行何太頻日日見行人又復風霜節相違旅病身¶
浮名非甚急逺意獨難信念子関勞苦題詩莫待春¶
　　　　題友人山居¶
㳺居展静好盡日有髙情竹下流泉過花間時鳥鳴¶
因人問薬褁要我罷琴迎本自無知者山林頗近名¶
　　　　林尊師招不果就别¶
甚欲摳衣去仍煩折簡呼竟孤林下約還想市間壺¶
野舘侵濃樹春波亂嫩蕪㸔雲觧榻意秋露近玄都¶
<pb:KR4d0496_SBCK_003-18b>¶
　　　　野望¶
思逺卑棲地慿髙獨望辰峽雲低度晚野水浄含春¶
語鶴關梁逈歸鴻歳月新不堪囘首處横笛倍傷神¶
　　　　㳺招提¶
勝地相従日應無俗客蹤春花濃夾騎晝樹静藏鍾¶
妙理端深淂佳㳺亦漫逢怜渠絲與竹舫上見西峰¶
　　　　送白湛作尉金溪¶
離思已無極尊前况夕曛閉門六月雨行李萬重雲¶
逺祿年雖壮名家代不群縣人迎主簿應似大浮君¶
　　　　盧師東谷懐城中諸友¶
契闊遽如許淹㽞空復情天遥一鶴上山合百虫鳴¶
<pb:KR4d0496_SBCK_003-19a>¶
異路嗟何適冥栖得此生平居二三子今夜隔重城¶
　　　　送鄧慶長衍従宦呉中¶
聞說呉中郡青山萬叠開雲霞通井邑水木映樓臺¶
子去嗟何恨吾生念却廽辛勤官下飬書記合頻来¶
　　　　正月三日海子泛舟¶
暁日明如茜春波凝不流浴鳬浮㫁梗過鴈折危楼¶
頗敬呉兒狎何傷楚客囚沙邉榮小楫初尉玉京逰¶
　　　　送雲知事赴餘杭¶
一舸發春瀬㳙㳙沙鷺明官煩南郡佐礼重北城迎¶
海浦潮聲暗山城日氣清宗卿懐故椽蚤晩薦髙名¶
　　　　暑夕¶
<pb:KR4d0496_SBCK_003-19b>¶
煩暑不能寐望鄊憶宵征開門海月白髙枕林風清¶
不飲畏投轄将歌思濯纓誰家横短笛吹盡楚関情¶
　　　　七夕詞¶
天上新秋節人間巧夕詞不成兒女笑空負歲時悲¶
璧月當軒堕銀河帯闕垂低頭愧烏鵲寕為遶南枝¶
　　　　和巽初得子¶
喜事平安使家書逺見貽正愁行路子新得称家兒¶
白璧無勞羡青雲日與期庭階人事意眼冷念含餄¶
　　　　離席合賦贈南劔敎授盛復之之官凡十首¶
盛君江海士直氣軋霄峥翻為詩書苦焉知印綬榮¶
度遼曽萬里走越更千城便是来難淂鄉関近慰情¶
<pb:KR4d0496_SBCK_003-20a>¶
首路向朱夏出関猶到官麥收風張暑梅熟雨㽞寒¶
氣候随方異才名自古難豈容賢若爾敎授老江干¶
江浦見黄鸝石榴花滿枝欲攀猶屡惜已去𣸪何疑¶
蚤畏紅英亂還當絳帳移驛程動易隔㽞待寄相思¶
姢姢沙尾鸛毛羽映江鮮去住長如此飛鳴豈偶然¶
仙家應汗漫侯泮莫流連憶得東門事湏君正壮年¶
閩南荔子熟問客倘䏻来蹔為諸生屈寕傷獨茂才¶
雲飛絶塞落雨過行平臺賦就新詩别扁舟且莫催¶
昔向遼東郡長歌覔𬋩寕此行無贈䇿故事有談經¶
豆寔登朱荔紅光照𬗋萍亀山文物在未用嘆凋零¶
躍馬問入郭觧亀聴報衙江沙侵細竹墻蔓覆踈花¶
<pb:KR4d0496_SBCK_003-20b>¶
政不離書閣吟情上釣查有懐當皓月玉署聴啼鴉¶
碧草津頭郡雖偏是勝逰野人頻識劍稺子亦䏻舟¶
稍定傳衣怪聊資宦秩周南来記風物有待細詢求¶
杯酒莫停手路長思八閩精靈深狎客瘴霧薄侵人¶
海近漁船集山空鳥道鄰来京書一束頼尔老隨身¶
黄㡌催辰發郵籖報旅程遡風斜帽舉虚日亂弦鳴¶
異俗従誰變真才不自成倘扵髙第内嵗乆得歐生¶
　　　　奉寄淮東憲孔知事二首¶
日有烏臺使因君問合肥㷱章官不食乕略幕中威¶
易政聴時報交深念日遟知音偕上列湏假綉為衣¶
昔在東門别相離数歳星一官何委折萬里獨飄零¶
<pb:KR4d0496_SBCK_003-21a>¶
楚樹春頻落燕雲晚自停幾時淮浦月仍與共揚零¶
　　　　遣懐¶
栁影侵門暗桃枝亞竹髙年深詩並進春在酒争豪¶
吏隱嗟何擇行藏信所遭斯文如未䘮端合付吾曺¶
范徳機詩集卷之三¶
<pb:KR4d0496_SBCK_003-21b>¶
<pb:KR4d0496_SBCK_003-21b>¶
